{
    "sections": [
        {
            "title": "Życie kulturalne załogi",
            "desc": "Życie załogi od pierwszych lat istnienia Składnicy było wzbogacane różnymi formami imprez kulturalnych, szkoleniowych, sportowych, które niejednokrotnie powstawały z inicjatywy żołnierzy. Miejscem tym najczęściej była świetlica, gdzie omawiano sprawozdania z całotygodniowych zajęć żołnierskich. Zajęcia świetlicowe m.in. prowadziła p. Piwowarska z Polskiego Białego Krzyża w Gdyni. W planie pracy oświatowej z października 1938 r. zanotowano przymusowe nauczanie stopnia podstawowego zwalczania analfabetyzmu (w odniesieniu do czterech), prowadzone przez p. Piwowarską; pogadanki wychowawcze prowadzone przez dowódcę pododdziału. Za materiał do pogadanek służyły wypadki i usterki z życia żołnierzy w ciągu tygodnia; pogadanki z nauki obywatelskiej (na podstawie podręcznika \"Żołnierz-Obywatel\" - Wojskowego Instytutu Nauk Oświatowych)."
        },
        {
            "title": "Życie codzienne",
            "desc": "Na terenie WST był wydzielony teren gospodarczy, gdzie uprawiano warzywa i owoce oraz prowadzono hodowlę trzody chlewnej. Zbierane jarzyny i owoce, jak również mięso i wyroby mięsne były po zaprzychodowaniu do księgi jednorazowego użytku gospodarki wewnętrznej wydawane do kuchni żołnierskiej. Zużywano dla załogi i kasyna dziennie 20 litrów mleka. Dla zabezpieczenia tej ilości w 1938 r. zakupiono, mając pod dostatkiem paszy zielonej przez okrągły rok, dwie krowy."
        }
    ]
}
